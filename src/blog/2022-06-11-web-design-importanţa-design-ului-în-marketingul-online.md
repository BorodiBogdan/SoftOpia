---
title: "Web design: importanţa design-ului în marketingul online"
description: Suntem în 2022, marketingul online domină lumea afacerilor şi web
  design-ul (creare site) este cheia succesului
author: Borodi Bogdan
date: 2022-06-11T19:59:20.882Z
tags:
  - post
  - featured
image: https://dcwebdesign.ro/wp-content/uploads/2022/01/trenduri2022.jpg
imageAlt: image
---
<!--StartFragment-->

Procesele de **creare site** şi **optimizare site** au devenit etape obligatorii în strategia de marketing a oricărei firme. Un site cu un design ce oferă vizitatorilor o experienţă plăcută de navigare, conţinut relevant şi care este corect optimizat este principala şi cea mai bună investiţie pe care o poţi face pentru afacerea ta.

![Web design (realizare site) eficient](https://conceptie.ro/wp-content/uploads/2014/03/web-design-realizare-site-eficient.jpg "Web design (realizare site) eficient")

Afacerile de azi sunt total diferite de afacerile de acum 5 ani. Oricine are posibilitatea de a implementa o idee într-un site peste noapte. Asta înseamnă o competiţie acerbă, volum enorm de informaţii dar şi multă confuzie printre consumatori (potenţiali clienţi). Cu un număr imens de alternative pe care un client le are la dispoziţie, cum poţi tu, ca furnizor de servicii (sau produse) să ajungi la acel client? Cu o strategie de marketing coerentă, corectă şi bine plasată.

Marketingul sună simplu, cam toată lumea are impresia că se pricepe s-o facă, însă în realitate e cel mai dificil aspect al oricărei afaceri. Mulţi oameni de afaceri habar n-au cu ce-ar trebui să înceapă ca să-şi atingă scopul ultim, acela de a obţine mai mulţi clienţi (vânzări mai mari şi venituri mai bune). Principalele întrebări la care trebuie să găseşti un răspuns sunt:

– care sunt potenţialii tăi clienţi? (piaţa pe care activezi)

– care este publicul ţintă căruia te adresezi?

– care sunt nevoile publicului ţintă?

– cum reuşeşte concurenţa ta să atragă clienţi?

– eşti în stare să găseşti strategii de atragere şi păstrare a clienţilor?

– ce politici de preţuri şi metode promoţionale îţi vor creşte afacerea?

– care-i modalitatea de a-ţi crea o prezenţă pozitivă în piaţă?

Înainte de toate, trebuie să faci oamenii să vorbească despe tine. Dacă vrei ca afacerea ta să fie cunoscută, trebuie să atragi atenţia asupra ei.

## **Importanţa web design-ului în marketing (reguli eficiente de creare site şi optimizare site)**

![Procedeee de creare site şi optimizare site eficiente = clienţi mulţumiţi](https://conceptie.ro/wp-content/uploads/2014/03/creare-site-optimizare-site-eficiente-clienti-multumiti.jpg "Procedeee de creare site şi optimizare site eficiente = clienţi mulţumiţi")

Site-ul web este biroul tău virtual, principala şi cea mai importantă interfaţă de comunicare cu potenţialii clienţi. Multe firme cheltuiesc bugete impresionante pe procedeele de creare site şi promovare site (optimizare), însă site-ul propriu-zis nu reuşeşte să-i impresioneze pe vizitatori şi să-i transforme în clienţi. Dacă nu-ţi dai seama ce-ar trebui să îmbunătăţeşti la site-ul tău, găseşte-ţi nişte prieteni care-ţi pot da o părere brutal de sinceră. Nu-ţi întreba angajaţii şi nu întreba pe nimeni care n-a avut de-a face cu o vânzare sau cumpărare online (n-ar trebui să fie foarte greu, toată lumea cumpără online).

Întotdeauna e ceva de îmbunătăţit la un site web. Pot să fiu eu prietenul care-şi exprimă o părere sinceră şi îţi voi prezenta în continuare cele mai importante lucruri pe care să le ai în vedere:

**1. Pagina principală a site-ului (prima pagină) este imaginea cea mai importantă a afacerii tale.** Prima impresie pe care şi-o face un potenţial client despre tine este o impresie de durată (ăsta e un principiu de bază în procesul de creare site). Web design-ul vorbeşte despre tine şi afacerea ta; prima pagină a site-ului este cea mai importantă modalitate prin care poţi câştiga (sau pierde) un client. Studiile arată că primele 8 secunde petrecute de un vizitator pe prima pagină a site-ului tău constituie un factor al deciziei de cumpărare. Aşadar, prima pagină a site-ului trebuie să fie perfect relevantă pentru afacerea ta.

**2. Realizare site web luând în calcul optimizarea pentru Google (optimizare site):** când un potenţial client caută un produs sau un serviciu pe Google, în 96 la sută din cazuri va da click pe una din firmele ce apar pe prima pagină a rezultatelor. Optimizarea site-ului pentru motoarele de căutare (SEO) este primul lucru de făcut pentru a creşte traficul pe site pe termen lung. Web design-ul joacă, în procesul de optimizare site, un rol extrem de important. Totul contează: paginarea, culorile, fonturile, meniul de navigare, viteza de încărcare a site-ului.

**3. Publicitatea online şi paginile de destinaţie (landing pages):** vânzările pe care ţi le aducea publicitatea din ziar sunt pe moarte, pentru că toată lumea şi-a mutat căutările de servicii sau produse pe Google. Vestea bună e că, în România, mulţi dintre concurenţii tăi fac tranziţia către online foarte greu; vestea proastă e că cei mai buni dintre concurenţii tăi au făcut deja această tranziţie şi au deja multă reclamă online. Când faci reclamă online (anunţuri, bannere etc), acea reclamă va duce vizitatorul direct pe o pagină a site-ului tău. E cazul să profiţi de asta şi să creezi pagini speciale de destinaţie (care se numesc landing pages sau pagini de aterizare): aceste pagini trebuie să conţină exact informaţia pe care o caută vizitatorul care a dat click pe reclama ta şi să-l facă să cumpere de la tine. Design-ul paginilor de destinaţie este crucial, pentru că trebuie să-l “agaţe” pe vizitator, să-l impresioneze şi să-l facă să acţioneze.

**4. Site-ul tău trebuie să nu producă erori:** toţi am dat peste ele. Dai click pe un link, pe un buton sau altceva şi… nimic. Browserul se blochează sau îţi întoarce o eroare. Ăsta e momentul în care se pierd clienţii. În ziua de azi, cumpărătorii sunt mult mai sofisticaţi decât în urmă cu cinci ani; au pretenţia de a parcurge un procedeu de cumpărare cât se poate de simplu şi de sigur. Aşa că site-ul tău trebuie să ofere acest lucru (nu e obligatoriu să vinzi ceva pe site, e valabil pentru orice tip de interacţiune pe care vizitatorii o au cu site-ul tău: o eventuală înscriere la newsletter sau proceduri de completare a unor formulare de contact). Ai grijă ca site-ul să fie afişat corect şi să funcţioneze ireproşabil în toate browserele majore (Mozilla Firefox, Google Chrome, Internet Explorer, Opera).

**5. Oferă-le vizitatorilor un mediu plăcut:** e foarte important. Aşa cum un bun vânzător caută să creeze cumpărătorului o atmosferă plăcută, aşa şi site-ul tău trebuie să ofere o experienţă frumoasă de navigare. Site-ul trebuie să aibă un design plăcut (în trend cu ultimele principii de web design) şi să fie extrem de uşor de navigat. Nu ai voie să îl faci pe vizitator să dea mai mult de trei clickuri pentru a găsi informaţia pe care o caută.

**6. Oferă informaţii noi, actuale:** înainte de a începe procesul de creare site (web design), gândeşte-te la ce informaţii poţi prezenta dinamic. Conţinutul dinamic înseamnă că se schimbă frecvent: zilnic, săptămânal sau lunar. Trebuie să oferi vizitatorilor tot timpul informaţii actuale. Nu numai că te va ajuta la optimizare site (motoarele de căutare vor fi mulţumite), ci vei obţine vizitatori care se vor întoarce pe site. Conţinutul dinamic poate fi: articole publicate pe blogul ataşat site-ului, produse sau servicii noi.

**7. Fixează-ţi obiective:** succesul online nu se întâmplă pur şi simplu. Trebuie să-l urmăreşti. De exemplu: stabileşte-ţi un număr de vizitatori pe care ai dori să-i ai pe site în termen de şase luni. Din acest număr, stabileşte-ţi un procent care ar trebui să se transforme în clienţi. Sigur că va fi nevoie să revizuieşti aceste numere pe măsură ce vei observa evoluţia (creşterea sau descreşterea) traficului pe site, dar vei şti în orice moment de câţi vizitatori mai ai nevoie pentru a-ţi atinge targetul de vânzări. Satisfacţia pe care o vei avea când vei atinge aceste obiective este incredibilă. E şi mai interesant când, folosind datele de trafic şi modificând web design-ul în funcţie de ele, vei reuşi să obţii mai mulţi clienţi pentru acelaşi trafic. Implementează Google Analytics (sau orice instrument de măsurare a datelor de trafic şi comportament) pe site şi apucă-te de treabă!

<!--EndFragment-->