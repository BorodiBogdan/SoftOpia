---
title: Web Design
description: Termenul web design este folosit în mod normal pentru a descrie
  procesul de proiectare legat de designul front-end (interfața utilizatorului)
  a unui site web. Designul web acoperă acum multe abilități și discipline
  diferite în crearea și întreținerea website-urilor.
author: Borodi Bogdan
date: 2021-06-01
image: https://webactiv.ro/wp-content/uploads/2020/01/Ce-inseamna-web-design-1024x700.jpg
imageAlt: This is a test
---
<!--StartFragment-->

Termenul **web design** este folosit în mod normal pentru a descrie procesul de proiectare legat de designul front-end (interfața utilizatorului) a unui site web. Designul web acoperă acum multe abilități și discipline diferite în crearea și întreținerea website-urilor.

Cu alte cuvinte, web design este un termen general folosit pentru a descrie o etapa importantă în dezvoltarea unui site sau chiar procesul de creare în sine. Webdesignul include realizarea graficii web, proiectarea interfeței cu utilizatorul (design UI), desenarea experienței utilizator (design UX) și dezvoltarea codul și software-ul pentru site. Frecvent, specialiștii vor lucra în echipe care acoperă diferite aspecte ale procesului de proiectare însă unii designeri le vor acoperi pe toate. Fie că este un website corporate de prezentare, un magazin virtual, o pagina personală de prezentare, un portal sau chiar un blog, etapa de web design este cea care conferă identitatea vizuală a website-ului și procesul în care se construiește imaginea grafică cu care site-ul își va întâmpina vizitatorii. Într-o înțelegere generală din ce în ce mai mult acceptată și de noi, web designul se identifica cu procesul de [creare site.](https://webactiv.ro/creare-site-web-design/)

Termenul de web design are o istorie recentă însă a devenit parte integrată din viața de zi cu zi. El poate fi legat de alte domenii, cum ar fi designul grafic, experiența utilizatorului și artele multimedia, dar azi este privit mai mult din punct de vedere tehnologic. Este greu de imaginat internetul fără grafică, animații, stiluri de fonturi, videoclipuri și muzică.\
Primul web designer a fost chiar inventatorul www-ului, Tim Berners Lee, care a creat și publicat online primul site din istorie web în 1991. La început, site-urile nu erau nici pe departe atât de complexe și încărcate grafic cum sunt în prezent, limbajul de baza utilizat –[ HTML](https://ro.wikipedia.org/wiki/HTML) – nefiind prea puternic și permițând numai o serie limitată de formatări, precum și inserarea de linkuri, pentru a putea lega paginile între ele; designul web era la vremea respectivă, de fapt, programare web.

Site-urile, în forma în care ele sunt interpretate și afișate de aplicațiile software numite[ browsere](https://ro.wikipedia.org/wiki/Browser), sunt destinate să fie înțelese de orice utilizator, chiar fără cunoștințe în domeniul programării. Fără aceste browsere care știu să interpreteze limbajul cod și să afișeze rezultatul pe ecran, site-urile ar fi doar înșiruiri de texte neformatate și, cel mai probabil, fără imagini. În principiu limbajul HTML indică locul în care să se afișeze diversele elemente vizibile, dimensiunea, culoarea, fonturile precum și alți parametri care conferă unei pagini web atât aspectul, cât și funcționalitățile dorite.

Din punct de vedere tehnic, procesul de creație web design poate fi destul de dificil. În procesul tradițional de creare, web design-ul folosește unelte grafice specializate (ca de exemplu Adobe Photoshop) pentru a desena inițial o **machetă grafică** (mock-up) statică a paginilor, pagină cu pagină (acasă, paginile de conținut – despre / produse / servicii, contact, etc). El creează în acest proces forma butoanelor grafice, dimensionează și poziționează sigla sau logo-ul, stabilește locul meniurilor pe ecran, fonturile, dimensiunea și aspectul textului, schema de culori a site-ului, precum și alte aspecte specifice. Datorită faptului că această imagine primară este apoi “decupată” în imagini mai mici, care urmează să fie inserate în tabele sau definite în CSS, din punct de vedere grafic site-urile se supun acelorași reguli de compoziție ca și lucrările grafice tipărite. Macheta grafică statică este modificată prin iterații și variante până când corespunde așteptărilor clientului și apoi intră în procesul următor de **prelucrare HTML.** Astfel se generează un prim “schelet” al site-ului (mock-up), care simulează site-ul și toate funcțiile lui, fără a avea însă conținutul real. Există azi și aplicații interactive care permit crearea designului și colaboarea rapidă între client și designer. Urmează inserarea codului care va genera în final website-ul (sau programarea sa), etapă realizată de un specialist în programare și baze de date. De regulă, tot în această etapă tradițională, se construiește și interfața de administrare ce permite unui utilizator cu drepturi să modifice, șteargă sau să adauge anumite zone de conținut din site (pagini, noutăți, produse, servicii, etc). Conținutul se poate administra și prin utilizarea unui editor HTML (în format vizual) de tip[ WYSIWYG.](https://ro.wikipedia.org/wiki/WYSIWYG)

În ultimii ani, datorită dezvoltării puternice a domeniului, odată cu apariția si raspandirea platformelor populare CMS (Content Management System) integrate care generează rapid pagini web (ca de exemplu [WordPress,](https://webactiv.ro/creare-site-wordpress-prezentare-profesional/) Joomla, Typo3, Drupal, Wix, Shopify, etc), web design-ul folosește din ce în ce mai mult **teme** **de design**, **șabloane** sau **template-uri de design** predefinite. Acestea pun la dispoziția utilizatorilor mai multe variante de personalizare complexă și modificare (culori, fonturi, galerii, efecte vizuale, boxuri, tabele, formulare, formate de pagini și functionalitati predefinite, conectori cu alte aplicații web) ce pot fi combinate pentru a obține un design web original și per ansamblu un rezultat bun. Temele de design asigură în platformele CMS, de regulă, un comportament responsiv testat pe mai multe tipuri de dispozitive și browsere având regulă prețuri accesibile (multe din ele fiind chiar gratuite).

Metoda tradițională ramâne un standard de dezvoltare pentru site-urile personalizate, unice, fie foarte mici sau de mari dimensiuni, aparținând unor mărci renumite sau care trebuie sa fie unice ca aspect și / sau functionalitati și care dispun de regulă de un buget mare pentru dezvoltare.

Un **web design bun** ar trebui să respecte următoarele recomandări de bune practici în domeniu:

* compoziție ‘curată’ și atrăgătoare, fără elemente care să deturneze atenția de la conținut;
* grafică modernă, atractivă, în tendintele momentului, avand un raport optim între elementele vizuale și conținutul text;
* comportament responsiv cât mai bun; în multe domenii traficul de pe dispozitivele mobile (în creștere) reprezintă deja mai mult de 75 % din totalul traficului pe site (abordare mobile first);
* structura logică cât mai simplă a informației, ușor de parcurs astfel încât vizitatorul să ajungă rapid la paginile de interes.

Web-designer-ul trebuie să regăseasca un echilibru între elementele dinamice care fac site-ul atractiv și preocuparea de a produce un design web care să permită o experiență plăcută pentru cât mai mulți utilizatori, indiferent de dimensiunea ecranului pe care aceștia vizualizează site-ul.

Echipa noastră de profesioniști cu o experiență de peste 15 ani respectă recomandările de **bune practici în web design.** Adițional, colegii noștri creativi se pot ocupa și de elemente de identitate de imagine (grafică, [logo și identitate vizuală](https://webactiv.ro/design-creatie-grafica-logo/)).\
Dacă începeți un proiect de website, folosiți butonul de mai jos pentru contact rapid și spuneți-ne cât mai multe despre el. Vă vom ajuta sa îl dezvoltați și să îl promovați pentru a avea rezultatele dorite. Dacă aveți la dispoziție un buget limitat vă rugăm să parcurgeți și lista noastră de [oferte creare site și web design predefinite](https://webactiv.ro/oferte-si-preturi-creare-site-web-design/).

<!--EndFragment-->